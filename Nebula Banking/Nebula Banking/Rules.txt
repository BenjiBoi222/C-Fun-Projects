================================================================================
PROJEKT DOKUMENTÁCIÓ: "NEBULA" BANKI RENDSZER
================================================================================

## FEJLESZTŐI ALAPSZABÁLYOK (MINDENKINEK KÖTELEZŐ)

Mielőtt egyetlen sort is írnál, tartsd be az alábbiakat a kódban:

### Függvény dokumentáció
Minden függvény felett kötelező megadni:
  • Mit csinál a függvény?
  • Mit vár bemeneti adatként (paraméterek)?
  • Mit ad vissza (return value)?

### Láthatóság
Minden public változót, static mezőt vagy osztályt kötelező kommenttel ellátni, 
amely elmagyarázza a szerepét a rendszerben.

### Tisztaság
Ne használj "magic number"-eket (pl. if (x == 5)). 
Használj beszédes változóneveket vagy konstansokat!

### Git etikett
1. Munka előtt: git pull
2. Munka után: tesztelés
3. Csak utána: git push

================================================================================
## PROJEKT SPECIFIKÁCIÓ & ELVÁRÁSOK
================================================================================

### 1. IDENTITÁS ÉS MUNKAMENET-KEZELÉS

A rendszernek képesnek kell lennie több különálló felhasználó adatait kezelni 
egyidejűleg.

Követelmények:
  ✓ Szerepkörök: Vásárló (Customer) és Bankmenedzser (Manager) megkülönböztetése
  ✓ Hitelesítés: Senki ne férhessen hozzá adatokhoz sikeres azonosítás 
    (pl. számlaszám és PIN) nélkül
  ✓ Adatintegritás: Ha az egyik felhasználó módosít egy adatot, az a központi 
    adatbázisban (listában) azonnal frissüljön mindenki más számára is

### 2. PÉNZÜGYI LOGIKA ÉS TRANZAKCIÓBIZTONSÁG

A programnak garantálnia kell, hogy a "pénz törvényei" soha ne sérüljenek.

Követelmények:
  ✓ Atomi Tranzakciók: Egy kifizetés nem történhet meg, ha nincs fedezet. 
    A folyamatnak golyóállónak kell lennie (nincs negatív egyenleg, hacsak 
    nem hitelkeretről van szó)
  
  ✓ Audit Trail (Naplózás): Ne csak az egyenleget írjuk felül! 
    Minden pénzmozgásról készüljön rekord: pontos időpont, összeg, típus 
    és egy egyedi azonosító
  
  ✓ Belső utalások: Meg kell oldani az összegek mozgatását két különböző 
    számla között úgy, hogy a pénz ne "tűnjön el" a logika futása közben

### 3. MODULÁRIS ARCHITEKTÚRA (Többrétegű felépítés)

A kód ne egyetlen óriási fájl legyen! A feladatokat válasszuk szét:

  Adatréteg (Data Layer)
    → Itt definiáljuk a számlák és tranzakciók szerkezetét
  
  Logikai Réteg (Business Logic Layer)
    → Itt történnek a számítások, a validációk és a banki szabályok ellenőrzése
  
  Interfész Réteg (Presentation Layer)
    → Itt kezeljük a felhasználói bevitelt és a konzolos megjelenítést

### 4. MENEDZSERI FELÜGYELET

A bank "háttéroldala", ahol az adminisztrátorok ellenőrizhetik a bank egészségét.

Követelmények:
  ✓ Minden regisztrált számla listázása és részletes megtekintése
  ✓ Globális tranzakciós napló (minden mozgás követése az egész bankban)
  ✓ Számlák zárolása vagy globális kamatlábak módosítása

================================================================================
## FEJLESZTÉSI FILOZÓFIA
================================================================================

→ Skalálhatóság
  Ne égess be adatokat! Úgy kódolj, hogy a rendszer 5 és 5000 felhasználóval 
  is ugyanúgy működjön.

→ Encapsulation (Egységbezárás)
  Védd az adatokat! Egyik modul ne tudja csak úgy "véletlenül" átírni 
  egy másik modul privát változóit.

→ Hibakezelés
  A program soha nem omolhat össze hibás bevitel miatt. Ha a felhasználó 
  szöveget ír szám helyett, a rendszer kezelje le és kérje újra az adatot.

================================================================================